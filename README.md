---
description: Türkçe tabanlı yazılım dili.
---

# Karamel Programlama Dili \(KPD\)

**Karamel Programlama Dili**, Türkçe tabanlı yazılım dilidir. Tüm Türkçe konuşurlarına yönelik geliştirilen, birçok amaç için kullanılabilir kodlama dili / programlama dili / yazılım dili olarak karşınızda. 

Bilişim ve yazılım alanında, yeni başlayanlar ve eski topraklar için kullanımı kolay, öğrenmesi eğlenceli, işlek bir Türkçe tabanlı geliştirme ortamı sağlamak başta gelen amaçlarımızdır.

## Karamel

Gözde dillerde bulunan özelliklerden esinlenerek geliştirilmeye başlanan **Karamel dili**, bilinen iki işletim sistemi **Windows** ve **MacOsX** üzerinde sorunsuzca kullanılabilmektedir.   
  
Kendine iye sanal düzenek üzerinde çalışır. Ayrıca birçok düzlemde bile çalıştırılabilir özelliktedir. Dinamik olarak değişken tanımlayabilir ve dahasını yapabilirsiniz.  
  
Bütün dil, **Rust Programlama Dili** kullanılarak geliştirilmektedir. Kendi sanal düzeneği üzerinde çalışan dil olması yanısıra, WebAssembly yardımı ile ağ üzerinde de kullanılabilir.

## Kılavuzlar

Karamel programlama dilini kılavuzlar bölümünde yazılı olan bilgiler üzerinden öğrenebilir ve kullanmaya başlayabilirsiniz. Bilmeniz gereken tüm ayrıntıları anlaşılır biçimde sizlere sunuyoruz. Kılavuzlara gitmek için tıklayınız.

### İndirilebilir Durumda Mı?

Üzgünüz, henüz indirilebilir bir örneği yok. Ancak en kısa sürede ağ üzerinden çalışabilir bir sürümü yayınlamayı düşünüyoruz. Denemelik sürüme bir süreliğine şuradan erişebilirsiniz.

#### Canlı Deneme: [https://erhanbaris.github.io/karamel/karamelweb/src/www/](https://erhanbaris.github.io/karamel/karamelweb/src/www/)

### Karamel Hangi Düzeyde?

* Geliştirilme aşamasında olup emekleme sürecindedir.
* Dört bir yandan gelecek düşünce, görüş ve kodlama gibi türlü yardımlara gerek duymaktadır.
* Terim dağarcığında oturmamış konuları bulunmaktadır.
* Sözdizimi üzerinde esnek tutum sergilense bile kömek yani yardım gerekmektedir.

### Karamel Hangi Ölçünlere Göre Geliştiriliyor?

Türkçe tabanlı yazılım dillerinde kullanılmak üzere oluşturulan kararlı ölçünler henüz bulunmuyor. Bu nedenle şimdilik böyle bir durum söz konusu değil. Ancak [Türkçe Yazılım Konatı](https://github.com/turkce-yazilim-konati/) altında geliştirilmekte olan [**YAZILIMCA**](https://github.com/turkce-yazilim-konati/yazilimca) ****ölçünlerini izliyor, uygun bulduğu yanlarını değerlendirip kullanıyor.

### Takıma Katıl

Karamel, Türkçe Yazılım Konatı altında birleşen kişilerle birlikte geliştiriliyor. Bu takımda yer almak için aşağıdaki yerlere başvurman yeterlidir.

* **Github**'da [Türkçe Yazılım Konatı](https://github.com/turkce-yazilim-konati)'na katıl.
* **Discord**'da [Türkçe Yazılım Konatı](https://discord.gg/8ymtm9XPyQ)'na katıl.
* **Facebook**'ta [Türkçe Yazılım Konatı](https://www.facebook.com/groups/815710512519539)'na katıl.

### 



### 

